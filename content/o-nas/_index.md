---
title: O nás
layout: single

headerTitle: "Pomáháme tvořit novou generaci vědců."
headerText: "Náš cíl, vize a prostředky"
headerImg: "/media/imgs/base/mark-blk.png"
---

{{< text-img 
title="O Zvaž vědu!" 
text="Zvaž vědu! je projekt, který se zaměřuje na popularizaci přírodních a technických věd spolu s podporou aktivních středoškoláků. Jeho cílem je motivovat mladé lidi k zájmu o vědu, ukázat jim, že věda není jen nudná teorie, ale že může být naopak velmi zajímavá a nabídnout spoustu zajímavých příležitostí.|Zvaž vědu! se ve formátu liší město od města, ale jádro myšlenky zůstává stejné. Na našich akcích vystupují středoškoláci, kteří ve svém vědeckém oboru mají už kus práce za sebou, od skvělých výsledků v olympiádách a soutěžích po stáže na renomovaných institucích nebo vlastní vědecké publikace.|Kromě toho na našich akcích nabízíme i mnoho partnerských stánků s praktickými ukázkami a informacemi nebo exkurze na zajímavá vědecká pracoviště. Zvaž vědu! je však především unikátní příležitost potkat další podobně smýšlející lidi, dostat se s nimi do kontaktu a tvořit tak celostátní komunitu budoucích vědců, inženýrů i podnikatelů."
img="/media/imgs/about/about1.webp"
color="primary" >}}

{{< title-text
class="row-reverse"
quoteTitle="Jsme teprve"
highlight="na začátku."
title="Minulost Zvaž vědu!"
text="Ačkoliv už máme v rámci Zvaž vědu! pár akcí za sebou, stále jsme na začátku. Prvotní myšlenka se zrodila v Plzni v roce 2023, kde jsme uspořádali ve spolupráci s několika partnery první ročník. Shromáždilo se na něm takřka 300 účastníků a necelé dvě desítky řečníků.|O konceptu se potom doslechl tým v Brně, který organizoval v minulosti jiné akce a nápad se jim natolik zalíbil, že ho v upravené podobě přivedli tam. Akce si následně všimli zástupci Senátu Parlamentu ČR, kterým se zalíbila natolik, že nám předseda Senátu Miloš Vystrčil nabídl možnost organizace akce přímo v prostorách Senátu. Toho se zhostil původní plzeňský tým. Nyní už netrpělivě vyhlížíme rozšíření do dalších regionů, abychom mohli ze Zvaž vědu! udělat skutečně celostátní iniciativu. Čekají nás zkrátka velmi zajímavé věci a my se už teď nemůžeme dočkat, co budoucnost přinese."
img="/media/imgs/about/about2.png"
color="primary" >}}

{{< title-text
quoteTitle="Věda je naším"
highlight="motorem."
title="Vize Zvaž vědu!"
text="Zvaž vědu! existuje jako zásadní projekt pro popularizaci vědy mezi středoškoláky. Věříme, že nejlepším způsobem jak je namotivovat k zájmu o pro budoucnost tak důležité přírodní a technické vědy je ukázat jim, jak to dokázali jejich vrstevníci, a že v jejich budoucích kariérách není žádné omezení, ani to věkové.|Zvaž vědu! mají pod palcem hlavně středoškoláci, což nám jen dál pomáhá ukazovat, čeho všeho jde dosáhnout už na střední. Řídíme se přesvědčením, že nikdy není příliš brzy na to začít.|Naším hlavním cílem je zvýšit zájem o STEM obory mezi středoškoláky, protože čím dál tím méně z nich se pro tyto obory rozhoduje. Přitom věda není ani zdaleka jen o práci v laboratoři, vyžaduje jen zvědavost a odhodlání, které se pak studentům v životě rozhodně neztratí.|Na konci naší cesty si představujeme komunitu aktivních studentů ze všech koutů Česka. Chceme, aby se ze Zvaž vědu! stal pojem, který si studenti spojí s zajímavými informacemi, lidmi a příležitostmi a naopak vědci, inženýři, učitelé, manažeři, novináři i politici s velkými schopnostmi, cílevědomostí a potenciálem nastupující generace."
img="/media/imgs/about/about3.webp"
color="primary" >}}

{{< team >}}